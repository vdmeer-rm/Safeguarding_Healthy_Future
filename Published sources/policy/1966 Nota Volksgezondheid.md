
From: [[Ouweland - 2005 - Heilzame wetten]] :


> > “Onder gezondheidsbescherming verstaat men: ‘Het gehele samenstel van maatregelen dat tegen van buiten komende (exogene) invloeden moet worden genomen tot behoud, bescherming en bevordering van een optimale gezondheidstoestand van de burgers, rekening houdende met de individuele verschillen van de mens in al zijn levensperioden van zuigeling tot grijsaard, de wisselende omstandigheden, waaronder deze mens leeft en het oordeel des onderscheids dat hij bezit’. 16” (Van den Ouweland, 2005, p. 22)

> “Het Rijk gaat in de nota nog uit van een geïntegreerd stelsel van individuele zorg en collectieve activiteiten, maar de nadruk ligt toch op de opbouw van een stelsel van ziektekostenverzekeringen en van gezondheidszorgvoorzieningen. De gezondheidszorg was ondertussen uitgegroeid tot een onoverzichtelijk scala van voorzieningen, die ook door de verzuilde [[verzuiling]] structuur te weinig samenhang vertoonden en steeds meer geld gingen kosten. De politieke prioriteiten verschoven daardoor in belangrijke mate van inhoud naar structuur van de volksgezondheid. De gezondheidszorg, de ‘[[lappendeken]]’ zoals zij toen genoemd werd,18 moest gereorganiseerd worden.” (Van den Ouweland, 2005, p. 22)

> “[[Jo Hendriks]] wilde de greep van de overheid op de gezondheidszorg versterken door wetgeving, vooral met een wet gericht op gezondheidsvoorzieningen, en de organisatiestructuur vereenvoudigen en versterken door echelonnering en regionalisering.” (Van den Ouweland, 2005, p. 23)

> “De openbare gezondheidszorg of public health zou gezien haar speciale karakter (gemeenschapsgericht, geen individuele vraag burger, maar openbaar aanbod) in een apart echelon, het basisechelon, geplaatst moeten worden.20 Hiermee werd de openbare gezondheidszorg uitdrukkelijk apart gezet van het domein van de individuele gezondheidszorg.” (Van den Ouweland, 2005, p. 23)

> “De gemeenten en provincies (of gewesten) zouden samen met de uitvoerende partijen een plaatselijk of regionaal orgaan moeten gaan vormen voor planning en bestuur van de gezondheidszorg. De gezondheidsdiensten zouden daarbij kunnen worden ingeschakeld als stafbureau voor beleidsvoorbereiding, -uitvoering en controle. Die laatste taak verdween al snel naar de achtergrond, maar het voornemen voor een landelijk dekkend netwerk van openbare gezondheidsdiensten viel dit keer niet in slechte aarde, hoewel de confessionele partijen gesteund door de VVD, voldoende ruimte wilden laten voor het particuliere initiatief. Hierbij dachten zij aan de activiteiten van de kruisverenigingen, vooral vanwege hun omvangrijke zuigelingenen kleuterzorg, activiteiten die in de Structuurnota overigens al niet genoemd waren als mogelijke nieuwe taken voor de gezondheidsdiensten. Aan de activiteiten van de kruisverenigingen, zo stond in een in 1975 aangenomen motie VederSmit, moest een ruime en adequate plaats worden gegeven.21” (Van den Ouweland, 2005, p. 23)

> “[[Honderd jaar gemeentelijke geneeskundige en gezondheidsdiensten - A.H.M. Kerkhoff]] geeft drie verklaringen voor het feit dat dit keer het idee van een landelijk dekkend netwerk het op zichzelf wel haalde in het parlement.22
> - Ten eerste ondervond het politiek en maatschappelijk weinig weerstand dat de overheid zich steeds meer taken aanmat op het terrein van de volksgezondheid. Het was de tijd van de (maakbare) verzorgingsstaat.
> - Ten tweede was ondanks de hierboven aangehaalde stellingen omtrent het particulier initiatief, de invloed daarvan sterk afgenomen als gevolg van de ontzuiling en vanwege de omstandigheid dat het inmiddels door een omvangrijke subsidiëring en bijbehorende regelgeving in sterke mate verstatelijkt was.
> - En ten derde leken de particuliere instellingen minder bevreesd te zijn dan voorheen voor inmenging van de gemeentelijke overheid.” (Van den Ouweland, 2005, p. 24)