Sent at 6.4.2022

Beste begeleiders,

Ik ben na ons laatste gesprek op aanbeveling van Noortje begonnen met _Reassembling the Social_ van Latour. Daar beleef ik heel veel plezier aan, omdat het inderdaad helpt om scherper na te denken over wat ik precies met “collectief” en “actie” bedoel. Wel worstel ik nog heel erg met de vraag naar de “oorzaken” van de praktijken die onderzoek – vooral omdat ik het lastig vind om een interactief (circulair) perspectief te relateren aan een causaal perspectief. Ik hoop dat actor-network-theory me helpt daar scherper over na te denken. Ik ga voor nu rustig aan verder lezen in Latour.

Op jullie aanbevelen heb ik me weer op de empirie gestort. Ik heb de introductie van het Van Wiechenschema even een beetje laten rusten: als ik er mee verder wil moet ik archiefonderzoek gaan doen in Zwolle, Den Haag (NA), en in Nijmegen (in de archieven van het Nederlandse kruiswerk). Dat doe ik later. Ook heb ik inmiddels vrijwel alle Groeiboekjes getraceerd en gescand (van 1978 tm 2008). Dat is prachtig materiaal om de interactie tussen ouders en de JGZ te beschrijven. Ik ben van plan om Ellen ten Hoopen, de eerste redacteur, op termijn te benaderen voor een interview over de totstandkoming. Het is uiteindelijk mijn bedoeling om deze twee onderwerpen aan elkaar te verbinden.

Op jullie aanbevelen ben ik toch ook weer in het empirische materiaal gedoken dat me helpt om het ontstaan van de twintigste-eeuwse JGZ te begrijpen. Dat is erg leuk, omdat ik een aantal mooie bronnen heb gevonden die inzicht geven in hoe de zuigelingenzorg via de armenzorg gemeengoed werd in stedelijk Nederland. De sterk moraliserende en verheffende dimensies zijn erg interessant. De mooiste vondst is een boek van een jeugdarts die in de jaren 20 een ronde heeft gedaan langs verschillende consultatiebureaus in heel Nederland. Dat is smullen geblazen, omdat het een prachtig inkijkje geeft in het wel en wee _binnenin_ de consultatiebureaus.

Daarin trof ik een fascinerende passage aan. Ik ben, mede door de geschiedenis van het Van Wiechenschema, behoorlijk geïnteresseerd geraakt in de vraag _waarom_ er eigenlijk zoveel gemeten wordt in de JGZ. Vooral omdat het eigenlijk de hele twintigste eeuw de vraag blijft waar dat precies voor nodig is. Het onderstaande fragment (1935) schijnt daar een interessant licht op: het lijkt erop dat het meten vooral gebeurde omdat (a) moeders daarom vroegen, (b) meten vertrouwen wekte, (c) zo de interactie tussen consultatiebureaus en moeders vormgaf. Zoals ik het lees, staat dit op gespannen voet met structuralistische benaderingen die de nadruk leggen op de objectivering van subject-posities door rationeel-wetenschappelijke technologieën. Minder obscuur: er werd gemeten omdat moeders dat wilden; niet omdat medici hun controle wilden vergroten.

Ik zou het leuk vinden om hier met (enkelen van) jullie over in discussie te gaan. Hebben jullie daar (volgende week?) zin in?

Groet,

Martijn

Hieronder het fragment. In de bijlage het boek, de annotaties in markdown, mijn zotero entry (JSON) zodat jullie ook mijn annotaties kunnen zien – ik hoop dat dit werkt, haha.

![](file:///C:/Users/vdmee/AppData/Local/Temp/msohtmlclip1/01/clip_image001.png)